36 nenton carinum ω.

facinora fecissent, numquam ipsi per occasionem
talia fecere: magis, quid se dignum foret, quam,
aquid in illos iure fieri posset, quaerebant. hoc item
vobis providendum est, patres conscripti, ne plus
apud vos valeat P. Lentuli et ceterorum scelus
quam vostra dignitas, neu magis irae vostrae quam
efamae consulatis. nam si digna poena pro factis
eorum reperitur, novum consilium approbo; sin
magnitudo sceleris omnium ingenia exsuperat, eis
utundum cense0‚ quae legibus comparata sunt.

c Plerique eorum, qui ante me sententias dixe-
runt, composite atque magnifice casum rei publicae
miserati sunt3 quae belli saevitia esset, quae victis
acciderent, enumeravere: rapi virgines pueros di-
velli liberos a parentum complexu, matres familia-
rum pati, quae victoribus collubuissent, fana atque
domos spoliari, caedem incendia fieri, postremo
armis cadaveribus cruore atque luctu omnia com-

repleri. sed, per deos immortalis, quo illa oratio per-
tinuit? an uti vos infestos coniurationi faceret?
scilicet, quem res tanta et tam atrox non permovit,

11 eum oratio accendet. non ita est, neque cuiquam
mortalium iniuriae suae parvae videntur: multi eas

agrarius aequo habuere. sed alia aliis licentia est,
patres conscripti. qui demissi in obscuro vitam
habent, si quid iracundia deliquere, pauci sciunt,
fama atque fortuna eorum pares sunt: qui magno
imperio praediti in excelso aetatem agunt, eorum

efacta cuncti mortales novere. ita in maxuma for-
tuna minuma licentia est; neque studere neque
nodisse, sed minume irasci decet. quae apud alios

 

